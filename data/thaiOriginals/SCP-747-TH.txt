
                        

rating: +16+–x
วัตถุ# SCP-747-TH
ระดับ: Safe Keter
มาตรการกักกันพิเศษ:
ฉบับปรับปรุงใหม่ ██/██/2015: ปัจจุบันยังไม่สามารถกักกัน SCP-747-TH-2 ให้ยกเลิกการทดสอบทั้งหมดกับ SCP-747-TH-1 การทดสอบก่อนหน้านั้นให้ดูใน เทปบันทึกการทดสอบ 747-log 1-5, SCP-747-TH-1 ยังคงอยู่ภายในห้องทดสอบ ถูกเชื่อมต่อกับเครื่องบันทึกเสียงและลำโพงตลอดเวลา การเข้าถึงใดๆกับ SCP-747-TH-1 จะต้องได้รับอนุญาตจาก O5-6 เท่านั้น การละเมิดใดๆภายใต้มาตรการนี้จะถูกลงโทษขั้นสูงสุดจนถึงขั้นไล่ออก


สภาพของ SCP-747-TH-1 ตอนที่เก็บกู้มาได้


ดาวเทียม ZC747 ได้ถูกส่งขึ้นไปโคจรนอกโลกเพื่อเฝ้าค้นหา SCP-747-TH-2 ที่อาจหลบซ่อนอยู่ในก้อนเมฆสีดำทะมึนหรืออาจปรากฏตัวออกมาที่ไหนซักแห่งบนน่านฟ้า ในกรณีที่เจอ SCP-747-TH-2 ให้ทำการแจ้งไปยังหอควบคุมการบินที่อยู่ใกล้พื้นที่พบ SCP-747-TH-2 ในทันทีเพื่อแจ้งไปยังนักบินที่อยู่ในบริเวณนั้นให้เอาเครื่องบินลงจอดบนรันเวย์หรือพื้นที่โล่งที่ใกล้ที่สุดภายในเวลา 10 นาทีเป็นอย่างต่ำเพื่อป้องกันการสูญเสียที่จะเกิดขึ้น
รายละเอียด: SCP-747-TH-1 เป็นกล่องบันทึกการบินแบบมาตรฐานที่มีอยู่ในเครื่องบินทั่ว ๆ ไป หนัก 2 กก. และเป็นประเภท CVR ความพยายามในการถอดส่วนประกอบของวัตถุล้มเหลวโดยสิ้นเชิง เนื่องจากไม่สามารถไขน็อตออกได้ จากการตรวจสอบด้วยเครื่องเอ็กซเรย์พบว่าด้านในของ SCP-747-TH-1 กลวงทั้งหมด
การเปิดใช้งาน SCP-747-TH-1 ในแต่ละครั้งจะปรากฏเสียงการพูดคุยกันของนักบินและเสียงอื่นๆที่อยู่รอบๆ เสียงที่ออกมาจะแตกต่างกัน และไม่สามารถเล่นซ้ำได้อีกนอกจากจะใช้เครื่องบันทึกเสียงจากภายนอก ผลกระทบจากการใช้งานแต่ละรอบจะก่อให้เกิดเหตุการณ์กับเครื่องบินโบอิ้งลำใดลำหนึ่งที่กำลังบินอยู่ ประสบอุบัติเหตุในลักษณะที่ผิดปกติหรือถูกโจมตีด้วยเครื่องบินโบอิ้งลำอื่น (เรียกว่า SCP-747-TH-2)
ปัจจุบันนั้นยังไม่มีใครเคยเห็น SCP-747-TH-2 แบบชัดๆแต่ก็พอจะรู้ว่าตัวอย่างมีลักษณะเป็นเครื่องบินโบอิ้งสีดำที่มีขนาดที่ใหญ่กว่าเครื่องบินโบอิ้งปกติถึง 3 เท่า มักจะซ่อนตัวอยู่ในกลุ่มเมฆสีดำทะมึนที่ดูคล้ายกับเมฆฝนแต่ดำกว่า ปีกของตัวอย่างสามารถงอพับได้เหมือนแขนคนและที่ปลายมีกรงเล็บขนาดใหญ่ที่พร้อมจะฉีกเครื่องบินให้เป็นชิ้นๆได้ในเวลาอันสั้น และตรงห้องนักบินก็เป็นไฟสีแดงที่บางครั้งก็เห็นเงาของคนสองคน (อาจเป็นนักบิน) อยู่ภายในนั้น SCP-747-TH-2 จะไม่โจมตีเครื่องบินที่ไม่ใช้เครื่องบินโบอิ้ง และดูเหมือนว่าการโจมตีของตัวอย่างจะเป็นแบบสุ่ม (ถ้าบินไปเจอลำไหนก็จะโจมตีลำนั้น)


ภาพของ SCP-747-TH-2, ถ่ายโดยดาวเทียม ZC747


ภาคผนวก-1: วันที่ ██/██/2015, SCP-747-TH ได้เลื่อนระดับเป็น Keter แล้ว ตอนนี้ทางสถาบันรู้แล้วว่าการโจมตีของ SCP-747-TH-2 นั้นอาจไม่จำเป็นต้องใช้ SCP-747-TH-1 แต่การใช้งานกล่องดำนั้นเป็นเพียงแค่การบอกตำแหน่งในอนาคตของเครื่องบินโบอิ้งลำอื่นคล้ายๆกับส่งสัญญาณว่ามีเครื่องบินลำนี้จะบินมาเส้นทางไหนเพื่อให้ SCP-747-TH-2 ไปดักรอเหยื่อก่อนหน้านั้น 1 วัน โดยปกติแล้วนั้น SCP-747-TH-2 จะโจมตีเหยื่อปีละ 1-2 ลำโดยไม่จำเป็นต้องใช้ SCP-747-TH-1 และตัวอย่างไม่ได้ปรากฏตัวขึ้นมาบ่อยครั้ง แต่การใช้ SCP-747-TH-1 จะเป็นตัวบอกพิกัตตำแหน่ง
ภาคผนวก-2: เจ้าหน้าที่ของสถาบันได้ค้นพบ "โฮมวิดีโอ" จากเครื่องบินโบอิ้ง 747-████ ในการทดสอบครั้งที่ 4

เทปบันทึก VDO-747
0406 : ภาพได้เลื่อนไปรอบ ๆ และมาหยุดอยู่ที่หน้าของผู้หญิงคนหนึ่ง
0407 : ภาพได้เลื่อนไปยังแอร์ฯ ที่กำลังเข็นรถเข็นเพื่อบริการเครื่องดื่มให้แก่ผู้โดยสาร
0408-0412 : ยังไม่มีอะไร
0414 : ภาพเลื่อนไปนอกหน้าต่าง เป็นเวลากลางวัน แต่มีเมฆหนาผิดปกติ ไม่สามารถมองเห็นทิวทัศน์ได้
0416-0417 : ภาพสั่นไหว และเสียงคนกรีดร้อง
0418 : มีเสียงขูดดังขึ้น (เท่าที่สังเกต เสียงไม่ได้มาจากภายในตัวเครื่อง)
0419 : ภาพเลื่อนไปที่หน้าต่างที่ตอนนี้ถูกปกคลุมไปด้วยเมฆหนาสีดำจนไม่เห็นแสงสว่าง
0420-0422 : ภาพหยุดนิ่งไปเฉยๆ
0423-0424 : ภาพตกมาอยู่ที่พื้นทางเดิน มีเสียงระเบิด ไม่สามารถเห็นได้ว่าเกิดอะไรขึ้น
0424 : กล้องถูกเตะไปอีกทาง
0425 : เพดานกลางตัวเครื่องถูกฉีกออกด้วยสิ่งที่เป็นใบมีดเหล็กขนาดใหญ่ 2 อัน
0426 : เพดานถูกเปิดออก ปรากฏเครื่องบินโบอิ้งอีกลำ
0427- — : ภาพเป็นมุมมองการตกจากที่สูง ดูเหมือนว่ากล้องบันทึกจะถูกดูดออกจากตัวเครื่องบิน ซึ่งเผยให้เห็น "เครื่องบินโบอิ้ง" สีดำอีกลำ มีขนาดใหญ่เป็นสามเท่า กระจกห้องคนขับเผยให้เห็นไฟสีแดงสว่างจ้าและเงาคล้ายเงาคนอยู่ในนั้น ด้านหน้าตัวเครื่องมีปากหลุมที่ภายในนั้นมีใบมีดเหล็กคล้ายกับฟันของตัวอย่างหมุนเคลื่อนที่เป็นก้อนหอยพร้อมกับดูดทุกอย่างที่อยู่ด้านหน้าเข้าไปในปาก ก่อนจะบิดตัวเองไปทางขวาทำให้เห็นรอยย่นของพื้นผิวเหล็กตอนบิดตัว และสิ่งที่คล้ายกรงเล็บแทนที่ปีกเครื่องบิน


                    