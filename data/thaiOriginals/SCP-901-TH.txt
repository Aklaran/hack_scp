
                        

rating: +21+–x


SCP-901-TH ที่ทำความสะอาดแล้วก่อนจะเก็บเข้าโกดังครั้งแรก


วัตถุ# SCP-901-TH
ระดับ: Euclid Safe
มาตรการกักกันพิเศษ: SCP-901-TH ถูกจัดเก็บเอาไว้ภายในตู้กระจกใสในโซน A2 A1 วัตถุระดับ Euclid Safe ของโกดัง-29a (ถูกย้ายเมื่อ 29/03/20██), SCP-901-TH จะได้รับการตรวจสภาพและทำความสะอาดทุกๆ 3 เดือน จากบุคลากรระดับ 3 เฉกเช่นเดียวกับวัตถุอื่นๆภายในโซน จะไม่มีการทดสอบใดๆกับวัตถุอีก การทดสอบนั้น ดู ภาคผนวก
รายละเอียด: SCP-901-TH คือเศียรหัวยักษ์ที่มักเอาไว้ใช้สวมใส่ในการแสดงศิลปะ ทำจากกระดาษแข็งและทองเหลือง SCP-901-TH นั้นจะมีขนาดพอดีกับศีรษะของทุกคนแม้ว่าวัตถุจะดูมีขนาดเล็กกว่าก็ตาม SCP-901-TH นั้นไม่เคยถูกใช้ในการแสดงเลยเนื่องจากผลกระทบของวัตถุต่อตัวผู้สวมใส่ เหตุการณ์ที่เกิดขึ้นกับการซ้อมการแสดง██████████ เมื่อวันที่ 12/08/19██ ดู เหตุการณ์ 901-A1
SCP-901-TH นั้นส่งผลต่อมนุษย์ทุกคนที่สวมใส่ บุคคลนั้นจะถูกครอบงำด้วยบางอย่างที่ไม่รู้จัก สูญเสียความเป็นตัวเอง บุคคลที่ได้รับผลกระทบจาก SCP-901-TH จะมีพลกำลังมากกว่าคนปกติ และเข้าทำร้าย ฆ่า ทุกคนอย่างบ้าคลั่ง จับฉีกออกเป็นชิ้นๆด้วยมือเปล่า ความพยายามถอด SCP-901-TH ออกจากศีรษะโดยที่ผู้สวมใส่ไม่เสียชีวิตนั้นเหลวทั้งหมด วิธีการเดียวที่จะถอด SCP-901-TH ที่ได้ผลดีที่สุดคือการตัดศีรษะออก
ผู้ทดสอบที่สวมใส่ SCP-901-TH ในเวลาที่นานจนเกินไปจะก่อให้เกิดการงอกของอวัยวะบนร่างกาย คล้ายกับการงอกใหม่ของหางกิ่งก่าแต่ใช้เวลาที่เร็วกว่า อวัยวะเหล่านี้จะเป็นมือและแขนที่งอกออกมาด้านข้างลำตัวหรือกลางหลัง จำนวน 4-5 คู่ และการเชื่อมต่อติดกับกระดูกสันหลังหรือกระดูกซี่โครง และใช้งานได้จริง กระบวนการที่เกิดขึ้นนี้ไม่เป็นที่รู้จัก การนำ SCP-901-TH ออกจากตัวก็ไม่ได้ทำให้อวัยวะที่งอกเกินมาเหล่านั้นหายไป
ภาคผนวก: วันที่ ██/██19██, D-632 ได้ถูกนำมาทดสอบกับSCP-901-TH ภายในห้องทดสอบคอนกรีต หลังจากสวมใส่ D-632 ก็ได้วิ่งไปรอบๆห้องอย่างบ้าคลั่ง พยายามจะถอด SCP-901-TH ออกด้วยตัวเอง ก่อนที่จะวิ่งใส่กำแพงหลายต่อหลายครั้งจนกำแพงแตก แต่ D-632 ก็ยังคงยืนอยู่ได้แม้ว่าจะมีเลือดไหล จากนั้นบริเวณหลังของขาก็มีแขนงอกออกมา เจ้าหน้าที่จำนวน 4 คน ได้เข้าไปในห้องเพื่อกำจัด D-632 ทำให้ D-632 ฆ่าเจ้าหน้าที่ไป 2 คน และขาขาดอีกหนึ่งคน ความพยายามหยุด D-632 ด้วยกระสุนปืนนั้นล้มเหลว D-632 ได้วิ่งออกจากห้องและฆ่าพนักงานที่พบเห็นทั้งหมดด้วยการฉีกร่างของพวกเขา และจบลงที่ D-632 ถูกเจ้าหน้าที่ฟิลอสซาฟิคใช้ขวานตัดศีรษะขาดกระเด็นภายในห้องโถง

                    