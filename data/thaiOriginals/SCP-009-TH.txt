
                        

rating: +22+–x


SCP-009-TH ในสภาพหุ่นจำลอง


วัตถุ# SCP-009-TH
ระดับ: Euclid
มาตรการกักกันพิเศษ:

ฉบับเก่า ██/██/201█

ปิด

SCP-009-TH ถูกกักกันเอาไว้ภายในห้องสี่เหลี่ยมขนาด 6 ม. X 6 ม. โดยจะมีเส้นเชือกกั้นขึงล้อมรอบเป็นสี่เหลี่ยมระยะ 3 ม. X 3 ม. สิ่งนี้จะเป็นตัวบอกระยะทางที่ปลอดภัยระหว่าง SCP-009-TH กับบุคลากรคนอื่น ๆ
การเฝ้าสังเกตการณ์จะทำโดยกล้องวงจรปิดที่ติดอยู่บนมุมห้อง การวิจัยใด ๆ กับ SCP-009-TH จะต้องไม่ก้าวข้ามเส้นเชือกนั่นไป และการเข้าถึง SCP-009-TH จะกระทำโดยหุ่นยนต์ หรือบุคลากรคลาส-D เท่านั้น





ฉบับเก่า ██/██/2014

ปิด

SCP-009-TH อาศัยอยู่ในห้องกักกันสีขาวแบบมาตรฐานขนาด 12 X 12 เมตร โดยมีการขีดเส้นสีแดงสะท้อนแสงบนพื้นยาวไปตลอดแนวห่างจากประตู 4.5 เมตร สิ่งนี้จะเป็นตัวบอกระยะห่างที่ปลอดภัยระหว่าง SCP-009-TH กับบุคลากรคนอื่นๆ และ SCP-009-TH จะไม่อยู่ใกล้กับเส้นนั้น ในขณะที่ SCP-009-TH อยู่ในสภาพปกตินั้นมันจะถูกเก็บตู้กระจกทรงกระบอกที่อยู่กลางห้องที่ควบคุมด้วยระบบระยะไกล การดำเนินการใดๆกับ SCP-009-TH นั้นจะทำโดยแขนกลและหุ่นยนต์ที่ควบคุมโดยบุคลากรที่อยู่ภายในห้องสังเกตการณ์ทางฝั่งของประตู และจะไม่มีบุคลากรคนใดเข้าไปในห้องของ SCP-009-TH หากไม่มีความจำเป็น



ฉบับปรับปรุง ██/██/2018: ภายหลังจากวันที่ ██/██/2017
SCP-009-TH ยังคงอาศัยอยู่ในห้องกักกันแบบมาตรฐานขนาด 12 X 12 เมตร ภายในไซต์-29 ไม่มีการเคลื่อยย้ายใดๆแม้ว่าตัววัตถุจะถูกเปลี่ยนไปก็ตาม เครื่องมือต่างๆที่เคยมีอยู่ในห้องกักกันได้ถูกนำออกไปเหลือไว้แต่เพียงตัววัตถุเท่านั้น SCP-009-TH นั้นจะถูกกักกันอยู่ในห้องกระจกใสที่มีขนาด 6 X 6 เมตร ที่ตั้งอยู่กลางห้องดังกล่าวและไม่อนุญาตให้บุคลากรคนใดเข้าไปภายในห้องอย่างเด็ดขาด การสื่อสารใดๆกับ SCP-009-TH จะดำเนินการผ่านทางอุปกรณ์สื่อสารเท่านั้น การเข้าถึงหรือทดสอบกับ SCP-009-TH นั้นจะต้องดำเนินการโดยบุคลากรคลาส-D
รายละเอียด: SCP-009-TH เป็นหุ่นจำลองกายวิภาคแบบเต็มตัว เพศชาย ที่ด้านหน้าบริเวณลำตัวของวัตถุนั้นถูกเปิดออกเผยให้เห็นส่วนประกอบต่างๆของชิ้นส่วนอวัยวะจำลองที่เหมือนกับของมนุษย์ ในสภาพปรกติ SCP-009-TH จะเป็นเพียงแค่หุ่นจำลองธรรมดาๆเท่านั้น
เมื่อไหร่ก็ตามที่มีมนุษย์เข้าไปใกล้มันในระยะ 5 เมตร บุคคลนั้นจะรู้สึกเจ็บปวดและทรมาณอยู่ภายในร่างกายอย่างทันทีจนกระทั่งล้มลงไป ต่อมา 5 นาทีหลังจากนั้น SCP-009-TH จะเริ่มขยับส่วนศีรษะ และอวัยวะต่างๆ แม้กระทั่งพูดออกมา บุคคลที่ได้รับผลกระทบนี้จะถูกเปลี่ยนอวัยวะภายในร่างกายกลายเป็นของจำลองทั้งหมดและเสียชีวิตในเวลาต่อมา และอวัยวะจำลองของ SCP-009-TH จะถูกเปลี่ยนเป็นอวัยวะของจริงที่มีการเคลื่อนไหวและการทำงานเหมือนกับของจริงทั้งหมด รวมถึงผิวหนังที่แข็งแห้งกรอบก็จะกลายมาเป็นผิวหนังของจริงที่เลือดมีเนื้อ1 สิ่งที่เกิดขึ้นนี้จะอยู่ไปได้ประมาณ 4 ชม. ก่อนที่ SCP-009-TH จะกลับคืนสู่สภาพเดิม ในระหว่างที่ SCP-009-TH กลายเป็นมนุษย์นั้นบุคคลอื่นสามารถเข้าใกล้กับวัตถุได้โดยไม่ได้รับผลกระทบ แต่อย่างไรก็หาก SCP-009-TH อยู่ในสภาพหุ่นจำลอง ทุกคนที่อยู่ในรัศมี(ไม่ใช่แค่หนึ่ง)ก็จะได้รับผลกระทบด้วยกันทั้งหมด
การค้นพบ: SCP-009-TH ถูกพบครั้งแรกภายในมหาวิทยาลัย██████████ หลังจากที่มีการพบศพของนักศึกษา 4 คน เสียชีวิตอย่างเป็นปริศนาอยู่ภายในห้อง ผู้เห็นเหตุการณ์คนสุดท้ายได้แจ้งเจ้าหน้าที่ตำรวจโดยบอกว่ามีสิ่งน่ากลัวอยู่ในห้องและฆ่าเพื่อนของเขาไป 4 คน เอเย่น█████ที่อาศัยอยู่ในพื้นที่ได้เข้าไปตรวจสอบและเห็นถึงความผิดปกติบางอย่างภายในห้อง ซึ่งเขาได้เขียนรายงานว่า "มันดูคล้ายกับมนุษย์ กำลังเดินลากสิ่งที่ดูเหมือนไส้ที่ห้อยออกมาจากช่องท้องของมันที่ลงมาอยู่ตรงพื้นในห้องและดูสับสน" หลังจากนั้นชุดทีมเก็บกู้ก็เข้ามาเพื่อจับ SCP-009-TH และนำศพออกจากห้อง การตรวจสอบศพนั้นไม่พบร่องรอยการถูกทำร้าย การชันสูตรพบว่าอวัยวะภายในของพวกเขาเป็นของเทียมทั้งหมด ซึ่งเป็นเรื่องที่ไม่น่าเป็นไปได้
ภาคผนวก-1: จากการทดสอบพบว่า SCP-009-TH นั้นสามารถพูดคุยโต้ตอบกับพนักงานได้เหมือนกับว่าตัวมันเองนั้นเป็นมนุษย์ มีอารมณ์ความรู้สึก และมีไอคิวถึง 124 นั่นทำให้เขาสามารถตอบโจทย์สูตรคณิตและฟิสิกส์ยากๆได้ รวมถึงมีความรู้เกี่ยวกับโลกปัจจุบัน
ภาคผนวก-2: เคยมีการทดลองป้อนอาหารของมนุษย์ให้กับ SCP-009-TH ในขณะที่เกิดผลกระทบ พบว่า SCP-009-TH สามารถกินอาหารได้ตามปกติและมีการย่อยในระบบย่อยอาหาร ภายหลังการทดสอบครั้งที่ █ SCP-009-TH ได้ [ข้อมูลถูกลบ] ลงบนพื้นห้องผ่านทางลำไส้ใหญ่ที่อยู่ตรงช่องท้อง ทำให้การทดสอบครั้งต่อไปถูกยกเลิกและมีข้อสรุปว่า SCP-009-TH ไม่จำเป็นต้องกินอาหารอีกต่อไป
ภาคผนวก-3: ภายหลังวันที่ ██/██/2017 จากเหตุการณ์[ข้อมูลถูกปกปิด] ผลกระทบที่เกิดขึ้นโดย SCP-001-TH ได้ทำให้วัตถุ SCP-009-TH ถูกเปลี่ยนลักษณะไปจากเดิมแม้ว่าผลกระทบจะยังเหมือนเดิมก็ตาม ในตอนนี้มีคำสั่งให้ติดตามดูการเปลี่ยนแปลงที่จะเกิดขึ้นในอนาคตและรายงานทันทีหากมีความผิดปรกติจากที่เป็นอยู่เพียงเล็กน้อยก็ตาม

Footnotes
1. แม้ว่าผิวหนังของเหยื่อจะไม่ได้ถูกเปลี่ยนก็ตาม


                    